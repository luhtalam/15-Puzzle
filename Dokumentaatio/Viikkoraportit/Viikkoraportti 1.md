Viikkoraportti 1
=======

Ensimmäisellä viikolla sain päätettyä aiheen harjoitustyölleni. Aiheen valitseminen ei ollut aivan yksinkertainen tehtävä. Vaikeinta oli löytää aihe, joka kiinnostaisi ja olisi työmäärältään sopiva muuhun aikatauluun nähden. Aihe ei myöskään saanut olla liian yksinkertainen, jotta sen parissa jaksaisi tehdä töitä koko periodin ajan. Loppujen lopuksi päädyin 15-pelin ratkaisualgoritmin kehittämiseen. Aihe löytyi ehdotettujen aiheiden joukosta; uusien tai vanhojen kurssisivujen kautta. 

Suurin osa tämän viikon ajan käytöstäni kului määrittelydokumentin kirjoittamiseen ja 15-pelistä olevan tiedon etsimiseen ja lukemiseen. Kaiken kaikkiaan tähän kului aikaa 4-5 tuntia. Tämän lisäksi käytin tällä viikolla aikaa kurssiohjeiden läpikäymiseen ja projektin aloittamiseen. Näihin kului muutamia tunteja. Itse algoritmi on pyörinyt alitajunnassani jo muutamia päiviä, mutta vasta ensi viikolla olisi tarkoitus paneutua kunnolla sen toteuttamiseen. Tällä hetkellä visiona olisi mukailla A-tähti hakua pelipuun optimaallisimman polun löytämisessä.

Ensimmäinen viikko on palauttanut hyvin mieleen tietorakenteet ja algoritmit -kurssilla opittuja asioita. Alkuun hieman epäilin aiheen valintani haastavuutta, sillä en tienyt 15-pelistä juuri mitään, enkä ollut aiemmin pohtinut tekoälyä juuri ollenkaan. Tämä viikko on lisännyt tietämystäni asiasta ja avartanut ajatuksiani erilaisten tekoäly ratkaisujen suhteen. Toivottavasti oppimiskäyrä ei hidastu kurssin loppua kohden. Pohdin pitkään myös salaukseen liittyvää aihetta, sillä en tiedä siitä käytännössä mitään, mutta päädyin lopulta tähän, sillä olen näillä näkymin suuntautumassa algoritmien ja koneoppimisen linjalle. Myös shakkitekoälyn luominen kiinnosti, mutta ongelmaksi muodostui itse shakki pelin koodaamiseen mahdollisesti kuluva aika. Mikäli käytössäni olisi enemmän aikaa olisin luultavasti päätynyt shakkitekoälyyn.

Tämän viikon ongelmallisin kohta on ollut aikavaativuuden analysoiminen tulevassa algoritmissani. Pahimman tapauksen aikavaativuus on luokkaa O(b^n), jossa b on haarautumiskerroin ja n syvyys, jossa ratkaisu löydetään. Voiko hyvällä optimoinnilla päästä parempaan aikavaativuuteen? Pahin aikavaativuus tulisi tilanteessa, jossa kaikki pelitilanteet ovat jatkuvasti yhtä hyviä tai huonoja. Voiko tällainen tilanne olla edes mahdollinen?
