Viikkoraportti 3
-------

Viikon kolme pääpaino oli koodin siistimisessä ja selkeyttämisessä sekä testauksessa. Jaoin koodia selkeämpiin metodeihin ja luokkiin. Pieniä viilauksia voi vielä tulla, mutta viime viikkon nähden koodi on selkeästi luettavampaa. 

Viikko kolme oli kaiken kaikkiaan aika kiireinen, jonka takia aikaa työn edistämiseen ehdin käyttää noin 6 tuntia. Tästä suurin osa kului koodin siistimiseen ja testauksen luomiseen. Ehdin kuitenkin hieman testailla algoritmia random syötteillä. Yli 100 testatusta alkutilanteesta vain yksi vaati ratkatakseen n. 9 sekunttia. Tämäkin ratkesi lopulta puolessa sekunnissa kun Manhattan distancen arvoa painotti kertoimen kaksi sijasta kertoimella neljä. Varjopuolena kertoimen kasvattamisessa on siirtomäärän kasvaminen. Tässä tapauksessa alkuperäisellä kahden kertoimella kyseinen alkutilanne ratkesi 57 siirrolla ja kertoimella neljä siirtoja oli 94. Katsotaan mihin kerroin lopulta asettuu seuraavien viikkojen aikana.

Ensi viikolla tarkoituksenani on luoda oma toteutus prioriteettijonolle minimikeon avulla. Lueskelin jo tällä viikolla hieman minimikeon toteutuksesta. Todennäköisesti toteutan ensimmäiseksi TiRan kurssilla esitellyn minimi/maksimikeon ja testaan hidastaako se ohjelmaa. Mikäli suoritusaika hidastuu merkittävästi paneudun tarkemmin erilaisiin minimikekoratkaisuihin.
Todennäköisesti tulen tarvitsemaan ohjelmassani myös pinoa, mikäli haluan luoda ratkaisun tulostamis mahdollisuuden. Tämä asia tarkentuu vielä myöhemmin. 
